<html><header><meta charset="utf-8"><title>許亦妮誕女嬰晒幸福合照</title></header><body><h1>許亦妮誕女嬰晒幸福合照</h1><p>港姐許芷熒（前名許亦妮，Whitney）去年10月與商人男友Alex結婚，不久就宣佈有喜，BB未出世已經有乳名叫「馮寶寶」，她早前更為BB開Ig吸fans。昨日許亦妮在Ig貼相宣佈已誕下囡囡「馮寶寶」，相中包括一家三口合照，BB腳仔、手仔相，更宣佈BB英文名叫Kayli Jane，重6磅4，揀好2020年2月2日出生。<br><br>許亦妮留言生產過程很順利、很輕鬆，又形容老公是「癡漢」，每分每秒都想看着BB，同時又讚老公照顧自己之餘，又幫BB換片、餵奶、掃風一手包辦，令許亦妮似乎有點妒忌囡囡：「老公話以後要開始習慣同一時間愛錫同照顧兩個女人，囡囡已經成為咗我嘅情敵。」<br>撰文：余嬌</p></body></html>