<html><header><meta charset="utf-8"><title>情緒起伏大　溫馨家庭樂忽然跳掣　大肚吳若希當街向老公開火</title></header><body><h1>情緒起伏大　溫馨家庭樂忽然跳掣　<br>大肚吳若希當街向老公開火</h1><p>【爆相爆片】現年28歲的吳若希大前年跟何兆鴻（Alex）未婚懷孕，翌年誕下囡囡何姿秋及註冊成婚，現時囡囡已三歲，今年6月她宣佈再度有喜，今次更成功為老公追仔，目前正在養胎專心等待BB出世。雖然腹大便便，但吳若希和Alex日前被讀者譚先生透過「爆相爆片」，直擊兩人帶同囡囡一家三口在尖沙嘴逛商場，母憑子貴的吳若希更被目睹當街鬧爆老公，疑似有產前抑鬱症。</p><h2>老公零反應</h2><p>讀者譚先生接受《蘋果》電話訪問表示，在剛過去的周日，吳若希一家三口大約傍晚5時許在尖沙嘴海港城商場出現，由讀者提供的相片中，見到素顏的吳若希穿上一條黑色鬆身連身裙、孭着紅色Hermès手袋襯Gucci平底鞋，雖然打扮隨意但依然點點滲出貴氣。至於Alex則穿上白tee、藍色短褲及頭戴cap帽，囡囡則穿上一條粉紅花裙，不時四圍走相當活潑。譚先生表示：「當時腹大便便嘅吳若希拖住老公，非常恩愛，佢哋去到海運大廈見有小朋友攤位，囡囡好開心去咗玩遊戲。」</p><p>不過，一家三口溫馨的場面過後，吳若希就向Alex開火，當時兩人站在一旁商量食甚麼晚餐，吳若希表現積極四處張望，但Alex卻零反應，譚先生表示：「見到老公唔幫手諗食乜，吳若希立即發火，當街指住老公嚟鬧。」相中見吳若希一手叉腰，一邊手指指狀甚勞氣，Alex即識趣乖乖聽老婆訓話，難怪可以火速𠱁回吳若希，兩人「床頭打交床尾和」，不用10分鐘他們又變回「糖黐豆」手拖手去了一間小童服裝名店購物。</p><h2>七夕嗌離婚</h2><p>陀仔大晒的吳若希不時情緒飄忽，早前她在社交網貼出Alex跟囡囡一同趴在床上看電視，她即呷醋直罵他：「我個位呢？走開啦何兆鴻。」日前七夕時吳若希又公開罵老公只顧打機，更一度聲稱要離婚，但及後兩人又和好如初。此外為迎接囝囝出世，吳若希更嫌月花逾四萬元租住於元朗的2,000複式豪宅不夠地方用，即使陀着孕肚依然舉家搬到市區居住。</p></body></html>