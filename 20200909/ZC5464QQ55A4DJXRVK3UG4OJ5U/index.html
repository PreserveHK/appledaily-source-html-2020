<html><header><meta charset="utf-8"><title>任達華介紹整形醫生保靚樣　阿嬌漏夜再做手術縫幾百針</title></header><body><h1>任達華介紹整形醫生保靚樣　<br>阿嬌漏夜再做手術縫幾百針</h1><p>鍾欣潼（阿嬌）近日在廈門開工拍攝網絡電影，前日凌晨在酒店發生意外，她半夜起身小便時，因為忽然見暈不小心絆倒，致頭撼雲石邊，撞爆右邊眉骨位置，要即時送往醫院治理。據阿嬌所屬的英皇娛樂前日表示，阿嬌傷口長達6cm，其後轉院兩次，內外層共縫了數十針，恐有破相之嫌，有指英皇老闆楊受成曾表示阿嬌或要再做手術。</p><h2>傷口深見骨</h2><p>阿嬌意外傷頭，身在北京的英皇經理人霍汶希（Mani）和容祖兒，前日早上即坐第一班機趕到廈門照顧阿嬌。《蘋果》昨日聯絡Mani，她證實阿嬌前晚已進行了第二次手術，但傷口出現狀況。同屬英皇的藝人任達華、惠英紅和祖兒等立即幫手，搵最好醫生協助阿嬌，最終前晚再安排阿嬌看任達華介紹的整形外科醫生，Mani說：「噚晚已經開咗第二刀，醫生將阿嬌三層傷口重新再縫合，傷口深可見骨，總共縫咗幾百針，表面第一層已經縫咗66針。」</p><p>Mani續說：「由於今次嘅係整形科醫生，所以針線方面很細很多，希望盡力減低留疤痕。阿嬌表示好感激華哥嘅幫忙，其實噚日消息傳出，好多朋友都有幫忙搵醫生，林峯、紅姐、華哥、阿Sa（蔡卓妍）、祖兒都好出力。傷口好深，我見到都好心痛，全公司上下都好緊張，始終傷口喺頭同臉上。」</p><h2>幸個腦冇事</h2><p>阿嬌前日入院時同時有照電腦掃描（CT），Mani說：「報告出咗個腦冇事，24小時內因為冇嘔，所以個腦冇事。」阿嬌已出院返回酒店休息，身邊有助手陪伴照顧。阿嬌暫時全面停工靜養，這段期間她更要戒口，以免影響傷口癒合。</p></body></html>